---
title: "Waarvoor worden de verschillende lasmethodes gebruikt?"
publishDate: "2024-07-11T00:00:00"
---

Er zijn een hoop verschillende lasmethodes beschikbaar. Zo heb je de populaire vormen van [TIG](/uitleg/lassen/booglassen/gtaw), [MIG](/uitleg/lassen/booglassen/gmaw) en [elektrode](/uitleg/lassen/booglassen/smaw). Iedere lasmethode heeft zo zijn voor en nadelen.

# Elektrode

Het [booglassen met beklede elektrode](/uitleg/lassen/booglassen/smaw), oftewel het stokje word vaak gebruikt in het veld. De simpelheid van de apparatuur en het proces leent zich goed om de uitrusting klein en betrouwbaar te houden. Daarnaast hebben we geen los [gas](/uitrusting/beschermgas) nodig wat het werken op lokatie nog makkelijker maakt.

Er kleven natuurlijk ook nadelen aan het werken met de elektrode. Het kan lastig zijn om on kleinere hoeken en gaten te komen, het kan moeilijk zijn om met dun materiaal te werken, sommige elektrodes hebben speciale behandeling nodig.

Elektrode lassen word voornamelijk gebruikt voor het lassen van (mild) [staal](/materiaal/staal) op lokatie.

# MIG/MAG

Het [MIG/MAG](/uitleg/lassen/booglassen/gmaw)-proces zie je erg veel terug in de fabricage. MIG word over het algemeen gezien als makkelijk en flexibel inzetbaar. Het proces is snel te leren en er kan erg veel materiaal worden geplaatst in relatief korte tijd.

Met MIG word voornamelijk [staal](/materiaal/staal) gelast. Het is ook mogelijk om [aluminium](/materiaal/aluminium) te lassen als je lasapparaat dit kan.

# TIG

Bij [TIG](/uitleg/lassen/booglassen/gtaw)-lassen komt veel verfijning kijken. De boog staat los van de invoer van het vulmateriaal wat anders is dan de hierboven genoemde methodes. Daarnaast hebben we als lasser vaak directe controle over het amperage gedurende het lassen doormiddel van een voetpedaal of drukknop op de toorts.

TIG word veel gebruikt bij het lassen van [aluminium](/materiaal/aluminium), [titanium](/materiaal/titanium), en [roestvast staal](/materiaal/rvs) vanwege de uitstekende controle over de hitte gedurende het lassen. TIG lassen is echter ook meer arbeidsintensief dan de andere processen.

Ook normaal [staal](/materiaal/staal) kan gelast worden met TIG maar word dan vaak gebruikt als de andere lasprocessen niet beschikbaar zijn of meer controle over het lasproces gewenst is.
